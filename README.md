# Bankapp
<p align="center">

 <img src="https://user-images.githubusercontent.com/101355370/224367077-3a0582b4-1b61-4893-982a-3dfe65142fe8.png">

</p>


Στην καθημερινότητα μας, αφιερώνουμε πάρα πολλές ώρες από τη ζωή μας περιμένοντας σε υπηρεσίες και γενικά σε ουρές αναμονής. Ωστόσο, τα τελευταία χρόνια γίνεται μια προσπάθεια ελάττωσης της αναμονής με τη χρήση του διαδικτύου και των ηλεκτρονικών υπηρεσιών σε δημόσιους αλλά και ιδιωτικούς φορείς. Το σύστημα μας, αποσκοπεί να συνεισφέρει στην προσπάθεια αυτή κάνοντας τις αλληλεπιδράσεις με τις τράπεζες της χώρας μας ευκολότερες και συντομότερες. Ένας χρήστης, μέσω του συστήματος μας, θα μπορεί να εισέλθει στον προσωπικό του λογαριασμό και να επιλέξει να κλείσει ραντεβού σε ένα κατάστημα που επιθυμεί ώστε να αποφύγει την πολύωρη αναμονή. Κατά την επιλογή ώρας ραντεβού, ο πελάτης καλείται να επιλέξει για ποιού είδους διεργασία θα ήθελε να εξυπηρετηθεί ώστε να γίνεται εκτίμηση χρόνου όλων των ραντεβού. Ο χρήστης θα έχει την επιλογή να ενημερώνεται για τυχόν ακυρώσεις άλλων ραντεβού πριν το δικό του και θα μπορεί αντίστοιχα να κάνει αλλαγή ώρας. Παράλληλα, θα ενημερώνεται με μήνυμα υπενθύμισης πριν το ραντεβού του. Επίσης, μέσω της εφαρμογής θα υπάρχει δυνατότητα παρακολούθησης της live κίνησης κάθε τράπεζας αλλά και πεδίο παρακολούθησης ενημερώσεων από την τράπεζα. Ακόμα, θα υπάρχει πεδίο επικοινωνίας όπου θα υπάρχει τηλέφωνο καταστήματος, email αλλά και αυτόματης εξυπηρέτησης chat που θα μπορεί να διευκολύνει το χρήστη αν αυτός έχει τυχόν απορίες, αντί να περιμένει επί ώρες να εξυπηρετηθεί τηλεφωνικά. Ο χρήστης θα μπορεί μέσω της εφαρμογής, να παρακολουθεί το ιστορικό των ραντεβού του και των αιτήσεων του. Τέλος, ο χρήστης θα μπορεί να κάνει αίτηση ενδιαφέροντος για κάποιο δάνειο, συμπληρώνοντας μια φόρμα ανάλογα με τις ανάγκες του. Στη συνέχεια η τράπεζα θα τον ενημερώνει για τα διαθέσιμα προγράμματα που υπάρχουν και σε περίπτωση που κάποιο τον ενδιαφέρει, θα του δίνει την δυνατότητα να κλείσει κάποιο ραντεβού.
